<!-- wiki -->
[Beatmaps wikilink]: /wiki/Beatmaps/ "Beatmaps"
[Game_Modifiers wikilink]: /wiki/Game_Modifiers/ "Game Modifiers"
[Multi wikilink]: /wiki/Multi/ "Multi-play"
[Performance_Points wikilink]: /wiki/Performance_Points/ "Performance Points"
[Performance_Points#FAQ wikilink]: /wiki/Performance_Points#faq "Performance Points FAQ"
[Accuracy wikilink]: /wiki/Accuracy/ "Accuracy"
[Achievements wikilink]: /wiki/Achievements/ "Achievements"
[Chat_Console wikilink]: /wiki/Chat_Console/ "Chat Console"
[FAQ wikilink]: /wiki/FAQ/ "FAQ"
[Glossary wikilink]: /wiki/Glossary/ "Glossary"
[osu!academy wikilink]: /wiki/Announcements/osu!academy/ "osu!academy"
[Beginner wikilink]: /wiki/Beginner/ "Beginner"
[Beatmapping wikilink]: /wiki/Beatmapping/ "Beatmapping"

<!-- external -->
[osu!tutorial_basic]: https://osu.ppy.sh/s/3756 "Installer's osu!tutorial by peppy"
[Beatmaplist link]: https://osu.ppy.sh/p/beatmaplist "Official beatmaplist"
[Packlist link]: https://osu.ppy.sh/p/packlist "Official packlist"
[Beatmapping/Modding: Guide Compendium link]: https://osu.ppy.sh/forum/t/441929 "Beatmapping/Modding: Guide Compendium"

<!-- image -->
[osu-boxart image]: ./osu-boxart.png "osu!boxart"
[welcome00 image]: ./Welcome00.png "Beatmap listing search"
[welcome01 image]: ./Welcome01.png "Beatmap listing search results"
[welcome02 image]: ./Welcome02.png "Beatmap download"
[welcome03 image]: ./Welcome03.png "Opening the .osz file"
[welcome04 image]: ./Welcome04.png "Beatmap in the Song Selection screen"
[Chat_Console friendlist image]: ./Chat_Console_friendlist.png "Chat Console's friendlist"

<!-- shared image -->
[.osz icon link]: /wiki/shared/osz_icon_full.png ".osz file, clean beatmap file"
[Accuracy results image]: /wiki/shared/Accuracy_results.png "Accuracy of player"

<!-- Title -->
# Hoşgeldiniz
![osu!][osu-boxart image]

Her şeyden önce size topluluğumuza katıldığınız için sıcak bir sarılma ve selam vermek isteriz. Yolcuğunuza başlamadan önce birkaç şeyi açıklamamıza izin verin.

## Öğretici
osu! oynamaya başlamadan önce, öğreticiyi oynamanızı tavsiye ederiz ([Peter Lambert - osu! tutorial][osu!tutorial_basic]).

osu!'yu indirip kurduktan sonra açtığınızda karşınıza "osu!update" adlı bir ekran gelmeli, güncellemelerin bitmesini bekleyin. Oyun açıldığında, ekranın ortasında kocaman bir osu! butonu olacak. Ona tıklayp "Solo" modunu seçmeniz yeterli. Kütüphanenizdeki beatmpaları aramak için sadece ismini yazmanız yeterli, ancak şu anda aradığınız şey "Tutorial". Bu beatmap size osu!'nun oynanışının temelleri olan _Hitcirle_, _Slider_ ve _Spinner_ gibi şeyleri öğretecek.

Oynanış tekniklerine gelince, onları zamanla oynayarak elde etmeniz gerekecek, zira bu teknikler zamanla elde ettiğiniz şeyler. Birkaç tane beatmap osu!tutorial ile beraber yüklü gelir, bunlar da size kaynak olabilir.

**Not:** Eğer ki bir sebepten ötürü öğreticiye sahip dğeilseniz, onu [hemen buradan][osu!tutorial_basic] tekrar indirebilirsiniz. Öğreticiyi oynadıktan sonra, başka beatmapleri indirmeye hazırsınız!

## Favori şarkılarınızı oynamaya nasıl başlarsınız!
_Tam açıklama: [Beatmaps][Beatmaps wikilink]_

### Adım 1 - Şarkıyı bul!
Bir beatmap nedir diye mi soruyorsunuz? Her oyunda olduğu gibi, bir oyunun seviyeleri, ya da haritaları olur. Şey, osu!'da, bizim tam da ismine yakışır beatmaplarımız var, yani içinde beat(ritim) içeren maplar (haritalar). Şarkılarınız için beatmap bulmak kolaydır! Şimdiye kadar sisteme eklenmiş tüm beatmapı [buradan][Beatmaplist link] bulabilirsiniz. Şarkı ile alakalı herhangi bir şey ile arama yapabilirsiniz: şarkının adı, sanatçının adı, albümün adı, hatta türü ile bile! Bu örnek için biz "Coldplay - Don't Let It Break Your Heart"'ı bulmaya çalışacağız.

![][welcome00 image]

### Adım 2 - İndir!
Eğer ki aradığınız şarkının dereceli bir versiyonu varsa, sonuçlar ekranında karşınıza çıkacaktır. Ancak eğer orada yoksa üzülmeyin! Her gün sisteme yüklenen ve incelenen o kadar çok şarkı var ki sizinki de yolda olabilir! Lütfen **istediğiniz şarkıların maplanması için başlık açmayın**, pek çok mapper **kendi** istediği şarkıları maplar, sizin istediklerinizi değil, ancak bu da sizin kendi maplama kariyerinizin başlangıcına işaret ediyor olablir!

![][welcome01 image]

Beatmapın sayfasına geldiğinizde, orada kocaman bir "Download Beatmap" tuşu olacaktır (ilk olarak siteye giriş yapmış olmanız gerekir, yoksa sarı bir buton sizi giriş yapmaya yönlendirir.)

![][welcome02 image]

**Not:** İndirme bittikten sonra bulabildiğiniz sürece dosyayı nereye kaydettiğinizin bir önemi yoktur. Ayrıca, isterseniz dosyayı direkt olarak açmayı seçebilirsiniz, ancak bu, eğer açılmamış ise osu!'nun açılmasına sebep olacaktır.

### Adım 3 - osu!'ya yükleyin!
![".osz" dosyası, temiz beatmap dosyası][.osz icon link]

İndirmeniz bittikten sonra beatmap'in **.osz** dosyasını kolaylıkla açabiliyor olmalısınız. Eğer ki bir sebepten ötürü bu size uymuyorsa, dosyayı tutup sürükleyerek osu! ekranına atabilirsiniz.

![][welcome03 image]

### Step 4 - Eğlence için oyna ya da başkaları ile mücadele et!

Açıldıktan sonra, osu! kendini başlatmalı (ve muhtemelen güncellemeli). Beatmap kütüphanenizde gezinmeye başlamak için, tek yapmanız gereken ortadaki kocaman osu! yazan daireye tıklamak, ardından "Play" ve "Solo"'ya yıklamak. Yeni beatmapınız (öğretici ile birlikte) orada listelenmiş olmalı. Oynamak istediğiniz zorluğu seçin ve artık siz de bir osu! oyuncususunuz. Aynı zamanda oyuncuların canlı odalarda birbirlerine karşı yarıştığı, "Solo" yerine "Multi" oynayabilirsiniz. Siz de eğlencenin bir parçası olabilirsiniz.

![][welcome04 image]

İşte bu kadar! artık osu! oynamaya hazırsınız. Eğer sorunlar yaşıyorsanız, forumlarda ya da oyun içi sohbette (F8'e basarak sohbet ekranına bastıktan sonra \#help'te) yardım istemekten çekinmeyin.

## Oyun modları

### Solo
Solo tam olarak ne oluyor şimdi? Temelinde, bu sizin hem online hem de offline olarak oynayabildiğiniz oyun modudur. Bu oyun modunda kısıtlama yoktur, sahip olduğunuz herhangi bir mapı oynayabilir, istediğiniz herhangi bir [oynanış modunu][Game_Modifiers wikilink] açabilir (ki bunlara bazen "skor modları" da denir), elleriniz yorulduğunda oyunu durdurabilir, ve olur da isabetliliğiniz ya da skorunuzun çok düşük olduğunu düşünüyorsanız baştan başlatabilirsiniz. Aynı zamanda sonuçlarınızı görmek ya da tekrarları izlemek için Yerel ve Küresel sıralamaları da kontrol edebilirsiniz. Bir tekrarı kaydetmek ve bir daha onu arama çilesini çekmeden izlemek için F2 tuşuna basarak kaydedebilirsiniz.

### Çokluoyuncu
_Tam açıklama: [Multi][Multi wikilink]_

Eğer "Solo" oynarken kendinizi biraz yalnız hissederseniz, her zaman bir çokluoyuncu lobisine girebilirsiniz. Bir multiplayer lobisine girmenin minimum gereksinimi oyuna giriş yapmış bir osu! hesabı ve düzgün bir internet bağlantısıdır. Çokluoyuncuya erişim sağlamak için, "Multi" tuşuna basın. Orada, kolaydan zora tomarla oda bulacaksınız.

Çokluoyuncu modunda oynamak yeni arkadaşlar kazanmak ve yeteneğinizi başka oyuncular ile karşılaştırmak için oldukça güzel bir yoldur. Bir odaya girdikten sonra, muhtemelen odanın sahibinin seçtiği beatmapı indirmek zorunda kalacaksınız. "Beatmap'ı indirmek için buraya tıklayın" yazan yere (ekranın sağ tarafında olmalı, acı kırmızı renkte.) tıklayın, ardından Web tarayıcınızda tıkladığınız beatmapın sayfası açılacaktır. Kocaman "Download Beatmap" tuşuna basmanız (öncelikle giriş yapmanız gerekli) ve ardından indirme bittikten sonra .osz dosyasına tıklamanız yeterli! Eğer indirmenizin çok uzun sürdüğünü düşünüyorsanız endişelenmeyin, çoğu oda sahibi indirmenizi bitirmenizi bekleyip arada bir indirmenizin yüzde kaçta olduğunu soracaktır. Utangaçlık etmeyin ve söyleyin! Eğer indirmenizin çok uzun süreceğini düşünüyorsanız, diğerlerine sizsiz oynamalarını söyleyebilirsiniz (Oda sahibinin bu durum için özel bir komutu vardır, Oyunu Zorla Başlat).

Çokluoyuncu oynanışı solodan biraz farklıdır, oyunu durduramazsınız ve oda sahibi hariç diğerlerinin mod açması kısıtlıdır (Oda sahibinin tam yetkisi vardır ve oyunculara bu izni "Serbest Modlar"'ı açarak verebilir). Çokluoyuncu hakkındaki en özel özellik ise Tag Co-Op (ya da takımlı versiyonu olan Takım Co-Op) ve Takım VS'dir. Aynı zamanda diğer rakiplerinizin/takım arkadaşlarınızın skorlarını oynarken görebilirsiniz, bu da en üst sırayı kapmak için rekabetçi bir ortam hazırlar.

## Rekabetçilik
Bu oyun dairelere tıklamak ya da sliderlarda basılı tutmaktan ibaret basit bir oyun gibi görünebilir ancak bazen gerçekten ciddi ve zorlayıcı olabilir. İşte osu!'daki sıralama sistemi hakkında bilmeniz gereken birkaç şey:

## Seviye
Bir oyuncunun seviyesi bir oyuncunun yalnızca dereceli ya da onaylı maplarda, şarkı bitmiş olsun ya da olmasın, elde ettiği toplam skoru belirtir. Kısaca, oyuncunun oyundaki göreceli tecrübesini gösterir. Ancak, daha önceden oynadığınız diğer oyunların aksine (bakınız: MMO oyunlar), osu! hiçbir oyuncusuna hiçbir şekilde hiçbir avantaj **sağlamaz**.
Doğuştan yetenekli 10. seviye bir oyuncu potansiyel olarak 100. seviye bir oyuncuyu yenebilir (bu da demektir ki seviye yalnızca 100. seviye oyuncunun çevrimiçi olarak daha çok beatmap oynadığını gösterir). Ayrıca, daha yüksek kombo yaptığınızda (hiçbir nota kaçırmadan hepsine bastığınızda) daha çok skor yaptığınız aklınızda bulunsun.

### Performans Puanı
*Tam Açıklama: [Performans Puanı][Performance_Points wikilink]*

Performans Puanı (pp) osu! gibi devamlı bir oyunda bağlamsal geçerliliği daha iyi olan bir sıralama ölçütü olmayı amaçlayan bir sistemdir. Odağı oyunu daha uzun süre oynayan oyuncudan sahiden daha iyi oynayana çekmeyi amaçlar. Performans puanı mapın zorluğuna, o da her oyun modu için eşsiz olan bir algoritmaya bağlı olarak büyük ölçüde değişkenlik gösterir. Yalnızca bu zorluğa dayanarak skorlarınız değerlendirilir ve bir pp değeri atanır. Performans sıralamanız ağırlıklı olarak birbirinden ayrı maplardaki performansınıza göre belirlenir. Gelişmenin en kolay yolu zor şarkılardaki skorlarınızı iyileştirmektir. Ayrı oyun modlarının pp değerinin birbirinden bağımsız olduğunu unutmayın \[ki bu da demektir ki, (osu!/osu!taiko/osu!catch/osu!mania) oynamak (osu!/osu!taiko/osu!catch/osu!mania) pp'nizi arttırır.\]

Eğer pp hakkında başka sorularınız varsa, lütfen. [öncelikle pp hakkındaki wiki sayfasına][Performance_Points#FAQ wikilink] başvurun.

### İsabetlilik
_Tam açıklama: [İsabetlilik][Accuracy wikilink]_

![bir oyuncunun beatmap tamamladıktan sonra isabetliliğini gösteren ekran alıntısı.][Accuracy results image]

Bu ölçüm oyuncunun sahip olduğu bütün dereceli skorların ortalamasıdır. Oyuncunun ortalaması ve pp'nin isabetliliği olarak ikiye ayrılmıştır. Oyun içinde oyuncu sekmenizde gösterilen pp'nin isabetliliğidir. Oyuncunun ortalaması için oyuncu bir beatmap'ı çevrimiçi oynadıktan sonra "Çevrimiçi Sonuçlar"'a bakabilir ya da kendi forum sayfanıza bakabilirsiniz. osu!'da isabetlilik yalnızca hedefleme kabiliyetinizi ölçmez, aynı zamanda zamanlamanızı da ölçer, bu nedenle notaları ritme göre kusursuzca basmanız önemlidir. Temas çemberlerine daha çok dikkat edin!

### Başarımlar
_Tam açıklama: [Başarımlar][Achievements wikilink]_

Başarımlar bir oyuncunun sıradışı bir hedefte gösterdği üstün başarıyı gösteren, kullanıcının profilindeki küçük rozetlerdir. Başarım rozetleri çok kez oynamak ya da bir şarkıda belli bir sayıda kombo yapmak gibi çeşitli yollarla kazanılabilir. Bir kriteri tamamladığınız zaman "Çevrimiçi Sonuçlar"'da ve hesabınızın şahsi başarımlar sekmesinde bir rozet kazanacaksınız. Ancak, asıl nokta gizli başarımları, kazanma yolları bilinmeyen ve nasıl kazanacağınızı kendinizin çözmesi gerektiği Şşşt-Şşşt başarımlarını kazanmaktır. Onları elde etmesi zordur ancak kendi başınıza elde ettiğinizce oldukça tatmin edicidir.

**Not:** Başarım rozetleri giriş yaptığınız mevcut hesaba bağlı olarak çevrimiçi iken kazanılabilir.

## Sohbet
*Tam açıklama: [Sohbet Konsolu][Chat_Console wikilink]*

[Sohbet Konsolunun][Chat_Console wikilink] nasıl çalıştığının temellerini bilmek dostane ortamımızda yeni arkadaşlar edinmek isteyenler için önemlidir. Aynı zamanda birilerinin size aniden mesaj göndermesi durumunda (tanınan biri değilseniz gerçekleşmesi muhtemel değildir.) onu nasıl kullanacağınızı bilmek ayrıca önemlidir. Ekranın sağ alt köşesinde sohbeti açmak için bir tuş var ancak klavyenizde F8'e basmak çok daha hızlı.

"\#osu!", "\#announce", "\#userlog" gibi sekmeler veya biri ile konuşuyorsanız onların ismini yukarda ayrı bir sekme olarak göreceksiniz. Sekmeler arasında yolunuzu bulmak oldukça kolaydır. Yazmak istediğiniz sekmeye tıklayın ve mesajınızı yazdıktan sonra "ENTER" tuşuna basarak mesajınızı açtığınız sekmeye gönderin. Ancak, lütfen sohbette spam (sohbete art arda kısa mesajlar göndermek) yapmayın, zira bu sizin otomatik olarak birkaç dakikalığına susturulmanıza sebep olacak ve "sıkı çalışmanızın" sobhetten kaldırılmasına yol açacaktır. "F9" tuşuna basarak sunucuya bağlı olan kullanıcıların listesini (Genişletilmiş Sobhet Konsolu olarak bilinir) açabilir, ve oradan kendi filtrelerinizi uygulayarak arama sonuçlarını daraltabilirsiniz.

![Sohbet Konsolu arkadaşlar listesi][Chat_Console friendlist image]

Bunlar temel şeyler, oyun içinde ya da forumlarda yardım istemek için çekinmeyin, ayrıca osu!wiki oyunu daha iyi anlamanız için burada.

## Beatmap Yapımı (Düzenleme)
_Tam açıklama: [Beatmap yapımı][Beatmapping wikilink]_

osu! tüm kull asdasdanıcılarına kendi beatmaplarını yaratma fırsatı sunar. Eğer yaratıcı olduğunuzu ve öğrenmek konusunda tutkulu olduğunuzu düşünüyorsanız, kendi şarkılarınızı maplamaya başlayabilirsiniz. Başlamak için, ana menüde "Edit" moduna gelip şarkının **.mp3** dosyasını editöre sürükleyip bırakmanız yeterli. Şarkı seçiminde "F5" tuşuna basarak listeyi yenilediğinizde karşınıza üzerinde şarkınızın ismi olan boş bir map bulacaksınız. Ancak, beatmap yapımı bir miktar kararlılık isteyen _bayağı_ karmaşık bir süreçtir, bu nedenle bu sayfada üstünde fazla durulmayacak. Öğrenmenin en iyi yolu kendinizin denemesidir. [Hemen buradan][Beatmapping/Modding: Guide Compendium link] beatmap yapımına başlamak hakkında yararlı rehberler okuyabilirsiniz. Ayrıca, "Edit" modu bir şarkıya yakından bakmak ve sürekli başarısız olduğunuz parçayı incelemek için yararlı olabilir! Ancak, **dereceli mapları değiştirmemeye** çalışın, çünkü değiştirmeniz durumunda otomatik olarak **derecesiz** olacak (lokal olarak tabii ki.) ve şarkıyı tekrar güncelleyene kadar pp/isabetlilik kazanamayacaksınız.

## Yararlı kaynaklar
Yolculuğunuza başlarken yardımcı olacak birkaç kaynak:-
-   [Beginner Training](https://osu.ppy.sh/forum/t/5456 "Beginner Training by Pokebis") - Yeni başlayanlar için elle seçilmiş beatmaplar.
-   [Beatmap Paketleri][Packlist link] - Ortak bir tema altında toplanmış, önceden paketlenmiş beatmapları edinin.
-   [Beatmaplar Listesi][Beatmaplist link] - Oynamak için birkaç beatmap (şarkı) indirin.
-   [Sıkça Sorulan Sorular][FAQ wikilink] - Oyunun temellerini öğrenin.
-   [Sözlük][Glossary wikilink] - osu! jargonu hakkında bilgilenin!
-   [osu!academy][osu!academy wikilink] - osu!'nun her noktasına kendinizi alıştırmanıza yardımcı olacak videolar.
-   [osu!'ya Başlarken Bilmeniz Gereken Numaralar ve İpuçları!][Beginner wikilink] - Biraz yardım mı lazım? Buraya bakın!
